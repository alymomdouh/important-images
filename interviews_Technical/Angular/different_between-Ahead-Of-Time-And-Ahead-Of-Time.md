الفرق بين JIT و AOT Compilation في Angular 
عشان تفهم الفرق بين JIT (Just-In-Time) و AOT (Ahead-Of-Time) في Angular، لازم نرجع خطوة لورا ونسأل نفسنا: هو الكود اللي بنكتبه بيتنفذ إزاي؟
في الطبيعي، لما بتكتب TypeScript أو HTML جوه Angular، الكود ده مش مفهوم بشكل مباشر للـ Browser. عشان كده، Angular بتحتاج تمر بمرحلة اسمها Compilation، واللي بتحوّل الكود ده لحاجة الـ Browser يفهمها. وهنا بييجي الفارق بين JIT و AOT، لأن كل واحدة فيهم بتتعامل مع الـ Compilation بطريقة مختلفة.
##   1. JIT Compilation – 
###         1.1 الفكرة الأساسية
JIT Compilation معناها إن الكود بيتحوّل لحاجة الـ Browser يقدر يفهمها وقت تشغيل التطبيق نفسه. بمعنى إن عملية الـ Compilation مش بتحصل وإنت بتعمل Build للكود، ولكن بتحصل لحظيًا لما المستخدم يفتح التطبيق.
###         1.2 مراحل التنفيذ في JIT
لما المستخدم يفتح التطبيق، بيتم تحميل الكود المكتوب بـ TypeScript و HTML.
في اللحظة دي، Angular بتبدأ تعمل Compilation للـ Components والTemplates علشان تبقى جاهزة للتنفيذ.
بعد ما الترجمة بتخلص، الـ Browser بيبدأ يرن الكود النهائي اللي تم تحويله.
##   2. AOT Compilation –
AOT Compilation بيتم قبل تشغيل التطبيق، وتحديدًا أثناء مرحلة الـ Build. ده معناه إن الكود بيكون متجهز بالكامل قبل ما المستخدم يفتحه، وبالتالي الـ Browser بيستلم نسخة مترجمة وجاهزة من الكود مباشرةً.
###         2.2 مراحل التنفيذ في AOT
أثناء الـ Build، Angular بتبدأ تعمل Compile لكل الـ Components والTemplates مرة واحدة.
الكود الناتج بيكون خالي من أي عملية Runtime Compilation، لأنه بالفعل مترجم بالكامل.
المستخدم لما يفتح التطبيق، كل حاجة بتكون جاهزة للتنفيذ فورًا بدون أي عمليات إضافية.
##   3. المقارنة بين JIT و AOT Compilation
###         3.1 الأداء
JIT: التطبيق بيبقى أبطأ عند التحميل الأولي بسبب أن الترجمة بتحصل لحظيًا.
AOT: التطبيق بيبقى أسرع في التحميل لأن الكود بيكون مترجم وجاهز.
###         3.2 الأمان
JIT: الـ Metadata والـ Templates بتكون متاحة للمستخدم، وده ممكن يسبب مخاطر أمنية.
AOT: أكثر أمانًا لأن كل حاجة بتكون مترجمة قبل ما التطبيق يوصل للمستخدم.
###         3.3 حجم الـ Bundle
JIT: أكبر لأن Angular بتحتاج تبعت كل البيانات اللازمة للترجمة وقت التشغيل.
AOT: أصغر لأن كل حاجة بتكون مترجمة مسبقًا.