اكتر سؤال فيه خدعه في أي Angular Interviews
-------------------------------------------
إيه هي ال ZoneJs ؟!!

طبعا انته على طول هتقول ان دى ال library الى بتعمل ال change detection ف Angular.

بص ياسيدى لو الى بيسألك السؤال ده فاهم ال zones ف الاجابه بتاعتك حاليا وقعتك ففخ ... ليه بقى ؟؟!

فى Google Expert اسمه Misko عرف ال ZoneJs على انها "عملية قلب مفتوح بتحصل ف ال Browser" 

اول حاجه خلينى اديك رصاصة الرحمه واقولك ان ال zone js مش هى الى بتعمل ال change detection ف Angular ... خلى النقطه دى فبالك.

ال ZoneJS عباره عن lib وظيفتها الوحيده انها تعمل watch تعمل track لشوية حجات بتحصل ف ال browser و الى هما
1. ال setTimeout, setInterval
2. ال addEventListener, removeEventListener
3. ال Promises
4. ال XHR (HTTP requests)
5. ال WebSockets

عارف بتراقبهم ازاى ... بفكره عبيطه جدا جدا ... بتروح تعمل layer او container لكل واحد من الى فوق دول وتحطه بين timer بيقولك بدأ امته وخلص امته.
طيب هو لازم ال zone بتاعتك تعمل track لكل الناس الى فوق دول ... الاجابه لاء ال zoneJs بتوفرلك شوية flags تقدر من خلالهم تقول لل zone تبص على مين وتسيب مين ... بص على الصور

طب ايه بقى موضوع ال change detection الى هى مشهوره بيه ... بص ياسيدى ال Angular نفسها فيها ال Change Detection Mechanism بتاعها بس بيبقى نايم ... عامل نفسه من بنها ... بيبقى محتاج حد يقوله خد بالك حصل تغيير ... الى بيقوله بقى ان حصل تغيير هو ال zoneJs لانها هى الى قاعده تراقب .... وبما انها شغاله automatic ف انته مش بتبقى محتاج تروح انته تقوله يصحى ب ايدك .... لكن طبعا لو عايز تحسن ال performance ف المشاريع الكبيره يبقى لازم تروح تقوله يصحى ب ايدك ومتعتمدش اعتماد كلى على ال zone وده طبعا من خلال ال onPush ودى محتاجه فنجان قهوه لواحدها.


الى عايز اقولهولك ف الاخر ... متبقاش سطحى ف المعلومه ال Post ده مش هيدى لل zone حقها .. انته محتاج تدور برضوا شويه عشان فى ال interviews ناس مذاكره كويس جدا جدا جدا وبتبقى مش عايزه المعلومه الى على وش القفص



![image](https://github.com/user-attachments/assets/b67dc735-bb34-4c50-88ad-f1fdeb1156fb)
